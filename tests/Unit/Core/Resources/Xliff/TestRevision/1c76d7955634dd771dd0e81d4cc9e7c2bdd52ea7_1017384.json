{
  "_contenttype": "instruction",
  "context": "dmfa",
  "date_creation": "2014-10-10T11:22:25+02:00",
  "date_modification": "2021-02-23T17:22:24+01:00",
  "description": "<h2>Betrokken werkgevers<\/h2> <p>Het betreft de werkgevers bedoeld in artikel 1, \u00a7 1 van het koninklijk besluit van 3 mei 1999 ter uitvoering van artikel 7, \u00a7 1, derde lid, m van de besluitwet van 28 december 1944 betreffende de maatschappelijke zekerheid der arbeiders, betreffende de herinschakeling van zeer moeilijk te plaatsen werklozen. Tot 31 december 2014 werd aan werkgevers die in aanmerking kwamen een attest afgeleverd door de Directeur-generaal van de Algemene Directie Werkgelegenheid en Arbeidsmarkt van de FOD Werkgelegenheid, Arbeid en Sociaal Overleg (FOD WASO). Vanaf 1 januari 2015 worden deze attesten toegekend door het bevoegde Gewest.<\/p> <p>Het gaat o.a. over volgende, als dusdang erkende, werkgevers:<\/p> <ul> <li>beschutte en sociale werkplaatsen<\/li> <li>inschakelbedrijven<\/li> <li>sociale huisvesting en sociale verhuurkantoren<\/li> <li>vennootschappen met een sociaal oogmerk<\/li> <li>OCMW&apos;s<\/li> <li>plaatselijke werkgelegenheidsagentschappen<\/li> <li>plaatselijke initiatieven voor de ontwikkeling van werkgelegenheid<\/li> <li>werkgevers die nabijheidsdiensten organiseren<\/li> <li>werkgevers die lokale diensteneconomie-initiatieven inrichten<\/li> <\/ul> <h2>Betrokken werknemers<\/h2> <p>Het gaat om uitkeringsgerechtigde volledige werklozen, gerechtigden op maatschappelijke integratie en rechthebbenden op financi\u00eble maatschappelijke hulp.<\/p> <p>Volgende categorie\u00ebn komen in aanmerking:<\/p> <ul> <li>1\u00b0 hij die op de dag van indienstneming volledig uitkeringsgerechtigd werkloos is en <ul> <li>minder dan 45 jaar oud is op datum van indienstneming en<\/li> <li>volledig uitkeringsgerechtigd is geweest gedurende ten minste 312 dagen gerekend in een regime van 6 dagen gezien over een periode overeenkomend met de maand van indienstneming en de 18 kalendermaanden daaraan voorafgaand en<\/li> <li>geen diploma of getuigschrift hoger secundair onderwijs heeft;<\/li> <\/ul> <\/li> <li>2\u00b0 hij die op de dag van indienstneming volledig uitkeringsgerechtigd werkloos is en <ul> <li>minder dan 45 jaar oud is op datum van indienstneming en<\/li> <li>volledig uitkeringsgerechtigd is geweest gedurende ten minste 624 dagen gerekend in een regime van 6 dagen gezien over een periode overeenkomend met de maand van indienstneming en de 36 kalendermaanden daaraan voorafgaand en<\/li> <li>geen diploma of getuigschrift hoger secundair onderwijs heeft;<\/li> <\/ul> <\/li> <li>3\u00b0 hij die op de dag van indienstneming volledig uitkeringsgerechtigd werkloos is en <ul> <li>minstens 45 jaar oud is op datum van indienstneming en<\/li> <li>volledig uitkeringsgerechtigd is geweest gedurende ten minste 156 dagen gerekend in een regime van 6 dagen gezien over een periode overeenkomend met de maand van indienstneming en de 9 kalendermaanden daaraan voorafgaand en<\/li> <li>geen diploma of getuigschrift hoger secundair onderwijs heeft;<\/li> <\/ul> <\/li> <li>4\u00b0 hij die op de dag van indienstneming recht heeft op maatschappelijke integratie of op financi\u00eble maatschappelijke hulp en <ul> <li>minder dan 45 jaar oud is op datum van indienstneming en<\/li> <li>recht gehad heeft gedurende ten minste 156 dagen gerekend in een regime van 6 dagen op maatschappelijke integratie of op financi\u00eble maatschappelijke hulp gezien over een periode overeenkomend met de maand van indienstneming en de 9 kalendermaanden daaraan voorafgaand en<\/li> <li>geen diploma of getuigschrift hoger secundair onderwijs heeft;<\/li> <\/ul> <\/li> <li>5\u00b0 hij die op de dag van indienstneming recht heeft op maatschappelijke integratie of op financi\u00eble maatschappelijke hulp en <ul> <li>minder dan 45 jaar oud is op datum van indienstneming en<\/li> <li>recht gehad heeft gedurende ten minste 312 dagen gerekend in een regime van 6 dagen op maatschappelijke integratie of op financi\u00eble maatschappelijke hulp gezien over een periode overeenkomend met de maand van indienstneming en de 18 kalendermaanden daaraan voorafgaand en<\/li> <li>geen diploma of getuigschrift hoger secundair onderwijs heeft;<\/li> <\/ul> <\/li> <li>6\u00b0 hij die op de dag van indienstneming recht heeft op maatschappelijke integratie of op financi\u00eble maatschappelijke hulp en <ul> <li>minstens 45 jaar oud is op datum van indienstneming en<\/li> <li>recht gehad heeft gedurende ten minste 156 dagen gerekend in een regime van 6 dagen op maatschappelijke integratie of op financi\u00eble maatschappelijke hulp gezien over een periode overeenkomend met de maand van indienstneming en de 9 kalendermaanden daaraan voorafgaand en<\/li> <li>geen diploma of getuigschrift hoger secundair onderwijs heeft.<\/li> <\/ul> <\/li> <\/ul> <p>De voorwaarde dat zij de hoedanigheid van volledig uitkeringsgerechtigd werkloze, gerechtigde op maatschappelijke integratie of rechthebbende op financi\u00eble maatschappelijke hulp moeten hebben op het ogenblik van de indienstneming, geldt evenwel niet voor werknemers die verder worden tewerkgesteld na afloop van \u00e9\u00e9n van de volgende periodes:<\/p> <ul> <li>de periode van tewerkstelling in toepassing van artikel 60, \u00a7 7, van de organieke wet van 8 juli 1976 betreffende de openbare centra voor maatschappelijk welzijn;<\/li> <li>de periode van tewerkstelling, bij een werkgever bedoeld in artikel 1, \u00a7 1, van het koninklijk besluit van 3 mei 1999, in de programma\u2019s van wedertewerkstelling bedoeld in artikel 6, \u00a71, IX, 2\u00b0 van de Bijzondere Wet van 8 augustus 1980 tot hervorming van de instellingen;<\/li> <li>de periode van tewerkstelling in het kader van een doorstromingsprogramma gedurende dewelke de werknemer een bepaalde uitkering genoot;<\/li> <li>de periode van tewerkstelling in het kader van een erkende arbeidspost gedurende dewelke de werknemer een bepaalde uitkering genoot.<\/li> <\/ul> <p>Bepaalde periodes worden gelijkgesteld met periodes van uitkeringsgerechtigde werkloosheid, gerechtigde op maatschappelijke integratie of rechthebbende op financi\u00eble maatschappelijke hulp.<\/p> <p>De werknemers van de volgende categorie\u00ebn komen niet in aanmerking voor de vermindering :<\/p> <ul> <li>voor <strong>Vlaanderen<\/strong>: de werknemer die v\u00f3\u00f3r 1 januari 2016 bij de werkgever tewerkgesteld was als gesubsidieerde contractueel;<\/li> <li>voor <strong>Vlaanderen:<\/strong> de werknemer die de werkgever opnieuw in dienst neemt binnen een periode van 12 maanden na be\u00ebindiging van de vorige arbeidsovereenkomst waarvoor hij de voordelen gesubsidieerde contractueel genoten heeft.<\/li> <\/ul> <p>\u00a0<\/p> <div class=\"message alert\"> <h3>Duitstalige Gemeenschap:<\/h3> <p>Vanaf <strong>1 januari 2019<\/strong> kan voor werknemers die in dienst treden bij een werkgever voor een tewerkstelling in een van de gemeentes van de <strong>Duitstalige Gemeenschap<\/strong>, niet langer de &apos;doelgroepvermindering langdurig werkzoekenden - SINE&apos; toegepast worden.<\/p> <p>Als <strong>overgangsmaatregel <\/strong>kunnen werkgevers die werknemers hebben die in dienst getreden zijn v\u00f3\u00f3r 1 januari 2019 en <strong>ononderbroken <\/strong>verder in dienst blijven (met een doorlopende of aansluitende arbeidsovereenkomst), voor deze werknemers voor de hen resterende kwartalen en onder dezelfde voorwaarden, de vermindering blijven genieten. Er zijn <strong>specifieke verminderingscodes<\/strong> voor deze overgangsmaatregelen. Er is geen einddatum van de overgangsmaatregelen voorzien.\u00a0<\/p> <\/div> <p> <\/p><div class=\"message alert\"> <h3>Brussels Hoofdstedelijk Gewest:<\/h3> <p>Vanaf <strong>1 januari 2021 <\/strong>kan de &apos;doelgroepvermindering langdurig werkzoekenden - SINE&apos; niet langer toegepast worden voor een tewerkstelling in het <strong>Brussels Hoofdstedelijk Gewest<\/strong><\/p> <\/div> <h2>Bedrag van de vermindering<\/h2> <p>Naast een tussenkomst in de loonkost van de werknemer via een herinschakelingsuitkering van de RVA of een financi\u00eble tussenkomst van het OCMW, kan de werkgever volgende verminderingen genieten voor de werknemer van<\/p> <ul> <li>categorie 1\u00b0 en 4\u00b0: G<sub>1<\/sub> gedurende het kwartaal van indienstneming en de 10 daarop volgende kwartalen (wanneer de bevoegde regionale dienst voor arbeidsbemiddeling na afloop van de 10 kwartalen oordeelt dat de werknemer nog altijd niet geschikt is om zich te integreren in de gewone arbeidsmarkt, kan de duur van de doelgroepvermindering verlengd worden met een nieuwe periode van maximum 10 kwartalen);<\/li> <li>categorie 2\u00b0 en 5\u00b0: G<sub>1 <\/sub>gedurende het kwartaal van indienstneming en de 20 daarop volgende kwartalen (wanneer de bevoegde regionale dienst voor arbeidsbemiddeling na afloop van de 20 kwartalen oordeelt dat de werknemer nog altijd niet geschikt is om zich te integreren in de gewone arbeidsmarkt, kan de duur van de doelgroepvermindering verlengd worden met een nieuwe periode van maximum 20 kwartalen);<\/li> <li>categorie 3\u00b0 en 6\u00b0: G<sub>1<\/sub> gedurende het kwartaal van indienstneming en de daarop volgende kwartalen.<\/li> <\/ul> <p>Indien een werkgever deze vermindering reeds heeft genoten voor een werknemer die hij opnieuw in dienst neemt binnen de 12 maanden na het einde van de vorige arbeidsovereenkomst, wordt de tewerkstelling geacht ononderbroken te zijn voor wat betreft het vaststellen van het recht op de vermindering G<sub>1<\/sub> en het aantal resterende kwartalen dat hij hierop nog recht heeft. De periode van onderbreking verlengt dus de periode waarin de voordelen kunnen worden toegekend, niet.<\/p> <h2>Te vervullen formaliteiten<\/h2> <p>De werkgever moet voorafgaandelijk een attest verkrijgen dat bewijst dat hij onder het toepassingsgebied van deze maatregel valt. Tot 31 december 2014 werd dit attest afgeleverd door de Directeur-generaal van de Algemene Directie Werkgelegenheid en Arbeidsmarkt van de FOD Werkgelegenheid, Arbeid en Sociaal Overleg (FOD WASO). Vanaf 1 januari 2015 worden deze attesten toegekend door het bevoegde Gewest.<\/p> <p>Om in aanmerking te komen voor de vermindering moet de werknemer (of de werkgever indien het gaat om een activering van de tussenkomst vanwege een OCMW) een herinschakelingsuitkering genieten in het kader van de sociale inschakelingseconomie. Bij zijn aanvraag voor een herinschakelingsuitkering voegt de werknemer, respectievelijk de werkgever, het hierboven vermelde attest.<\/p> <p>De RVA geeft aan de RSZ de gegevens van de werknemers door die recht geven op deze doelgroepvermindering. Het OCMW, dat een financi\u00eble tussenkomst verleent voor een gerechtigde op maatschappelijke integratie of een rechthebbende op financi\u00eble maatschappelijke hulp, tewerkgesteld in het kader van de sociale inschakelingseconomie, moet het gewestelijk RVA-bureau hiervan verwittigen met een typebrief van de POD Maatschappelijke Integratie.<\/p>",
  "institution": "institution:50e98b3835fcd2ca2cf279feebb4d842069ee83a",
  "introduction": "<p>Dit hoofdstuk betreft de herinschakeling van zeer moeilijk te plaatsen werklozen. <br \/> <\/p>",
  "is_searchable": true,
  "item_id": "c296bb136c2b66baec6a2b98b4bc40a9afefb467",
  "locale": "nl",
  "title": "Langdurig werkzoekenden - de sociale inschakelingseconomie",
  "title_short": "Langdurig werkzoekenden - SINE",
  "_sha1": "a5482a3f921c7868cf51eee126fc54eae9f24b5c",
  "_published_datetime": "2022-03-19T17:12:53+01:00"
}