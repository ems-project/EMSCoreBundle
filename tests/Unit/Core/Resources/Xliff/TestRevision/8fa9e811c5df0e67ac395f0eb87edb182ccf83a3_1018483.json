{
  "_contenttype": "instruction",
  "context": "dmfa",
  "date_creation": "2014-10-10T11:22:25+02:00",
  "date_modification": "2019-10-30T15:53:03+01:00",
  "description": "<h2>Betrokken werkgevers <\/h2> <p>Het betreft de werkgevers van wie de werknemers onder het toepassingsgebied vallen van de wet van 5 december 1968 betreffende de collectieve arbeidsovereenkomsten en de paritaire comit\u00e9s of onder het toepassingsgebied van de wet van 21 maart 1991 houdende de hervorming van sommige economische overheidsbedrijven. Samengevat zijn dit de werkgevers uit de private sector en de autonome overheidsbedrijven. <\/p> <p>De werkgever kan de arbeidsduurvermindering en \/ of vierdagenweek invoeren voor gans zijn personeel of enkel voor (een) bepaalde categorie(\u00ebn) van werknemers (voorbeeld: enkel arbeiders, 45-plussers, ...). <\/p> <p>\u00a0 <\/p> <h2>Betrokken werknemers <\/h2> <p>De <strong>voltijdse werknemers<\/strong> die tot een categorie van werknemers behoren die voor onbepaalde tijd overgegaan zijn tot, ofwel een effectieve arbeidsduurvermindering van ten minste een vol arbeidsuur onder de 38 uren per week, ofwel een vierdagenweek zoals verder bepaald, ofwel beide, kunnen in aanmerking komen voor deze doelgroepvermindering. <\/p> <p>De vermindering geldt alleen wanneer de invoering van de arbeidsduurvermindering vrijwillig gebeurt. Als een werkgever van paritair comit\u00e9 verandert, en terechtkomt in een paritair comit\u00e9 waarin de gemiddelde wekelijkse arbeidsduur lager is dan in het vroegere paritaire comit\u00e9, dan wordt het zich aanpassen aan die nieuwe arbeidsduur, niet beschouwd als een collectieve arbeidsduurvermindering in de zin van deze bijdragevermindering. <\/p> <p>\u00a0 <\/p> <p><strong>Deeltijdse werknemers<\/strong> van wie het loon moet worden aangepast wegens de invoering van de arbeidsduurvermindering komen eveneens in aanmerking.\u00a0 <br \/> <\/p> <p> <\/p> <p> <\/p> <p>Dit geldt dus enkel wanneer het loon van de absoluut deeltijdse werknemer <strong>verplicht <\/strong>verhoogt ten opzichte van een andere werknemer. Wanneer nadien wijzigingen aan de arbeidsovereenkomst worden aangebracht, eindigt het verplichte karakter van de aanpassing. Een verhoging of verlaging van de prestatiebreuk, een verandering van functie, het verlengen van een arbeidsovereenkomst en het hernieuwen van een arbeidsovereenkomst zijn allemaal elementen die het verplichte karakter van de aanpassing teniet doen. <\/p> <p>Een aantal vaststellingen op het terrein wijzen erop dat bepaalde werkgevers dit systeem misbruiken, en het systeem invoeren in een onderneming waar zeer weinig voltijdse werknemers in dienst zijn ten opzichte van het aantal absolute deeltijdsen. In zo een geval zal het tewerkstellingseffect omzeggens onbestaande zijn. Wanneer in zo een geval de arbeidsduurvermindering voor de voltijdsen ingevoerd wordt zonder volledig loonbehoud, zal de RSZ de situatie nader onderzoeken en de vermindering mogelijk weigeren. Het opzet is dan eerder om de loonkost te doen dalen onder andere door middel van het verkrijgen van een bijdragevermindering. <\/p> <p> <\/p> <br \/> <p> <\/p> <h2>Bedrag van de vermindering <\/h2> <p>De werkgever kan aanspraak maken op een vermindering G<sub>2<\/sub> vanaf het kwartaal volgend op het kwartaal waarin de arbeidsduurvermindering of vierdagenweek wordt ingesteld en dit voor: <\/p> <ul> <li>8 kwartalen bij invoering van een arbeidsduur van 37 uur per week of minder;<\/li> <li>12 kwartalen bij invoering van een arbeidsduur van 36 uur per week of minder;<\/li> <li>16 kwartalen bij invoering van een arbeidsduur van 35 uur per week of minder;<\/li> <li>4 kwartalen bij invoering van een vierdagenweek.<\/li> <\/ul> <p>Onder \u2018vierdagenweek\u2019 moet worden verstaan: de regeling waarbij de wekelijkse arbeidsduur gespreid wordt hetzij over vier arbeidsdagen per week, hetzij over vijf arbeidsdagen per week welke drie volledige en twee halve arbeidsdagen inhouden. Onder \u2018halve arbeidsdag\u2019 verstaat men: ten hoogste de helft van het aantal arbeidsuren dat voorzien wordt in het werkrooster voor de langste van de drie volledige arbeidsdagen. <\/p> <p>De vermindering ingevolge invoering van de vierdagenweek kan alleen toegepast worden voor voltijdse werknemers, niet voor deeltijdsen. <\/p> <p>De werkgever kan aanspraak maken op een vermindering G<sub>1<\/sub> voor het kwartaal waarin de werknemer in aanmerking komt zowel voor de vermindering als gevolg van het invoeren van de vierdagenweek als voor de vermindering wegens het invoeren van een arbeidsduurvermindering. De doelgroepvermindering kan slechts worden toegekend indien de arbeidsduurvermindering of de invoering van de vierdagenweek gedurende het volledige kwartaal werd gehandhaafd. <\/p> <p>Voltijdse werknemers die in dienst komen na de invoering van de arbeidsduurvermindering hebben eveneens recht op deze vermindering als ze tot een categorie behoren die daarvoor in aanmerking komt. Hetzelfde geldt voor deeltijdse werknemers die na het kwartaal waarin de vermindering voor de eerste maal wordt toegekend, voltijds gaan werken. De feitelijke situatie waarop de tewerkstellingslijn betrekking heeft, bepaalt of de werknemer tot de rechtopenende groep behoort of niet. <\/p> <p>Elke doelgroepvermindering arbeidsduurvermindering overeenkomend met \u00e9\u00e9n van de drie hierboven vernoemde situaties kan voor een werknemer behorende tot een wel gedefinieerde groep slechts \u00e9\u00e9n maal worden toegekend en enkel in zoverre de arbeidsduurvermindering minstens een volledig uur bedraagt. Zo kan ook de doelgroepvermindering vierdagenweek voor een bepaalde groep werknemers slechts \u00e9\u00e9nmaal worden toegekend. <\/p> <p>Indien door een arbeidsduurvermindering v\u00f3\u00f3r 1 oktober 2003 reeds het recht geopend werd op de vermindering \u2018collectieve arbeidsduurvermindering na 1 oktober 2001\u2019, kan de werkgever niet opnieuw aanspraak maken op de doelgroepvermindering arbeidsduurvermindering. Zo kan ook de doelgroepvermindering vierdagenweek voor een bepaalde groep werknemers niet worden toegekend indien v\u00f3\u00f3r 1 oktober 2003 reeds het recht geopend werd op de vermindering \u2018vierdagenweek na 1 oktober 2001\u2019. <\/p> <p>\u00a0 <\/p> <h2>Te vervullen formaliteiten <\/h2> <p>Onder arbeidsduur verstaat men de gemiddelde wekelijkse arbeidsduur van de voltijds tewerkgestelde werknemers, berekend over een periode van een jaar, zoals deze tot uiting komt in het werkrooster dat in het arbeidsreglement is opgenomen en dat eventueel over een cyclus wordt toegepast, zonder rekening te houden met de inhaalrustdagen toegekend in het kader van de arbeidsduurvermindering. <\/p> <p>Zowel het gemiddeld aantal uren v\u00f3\u00f3r als na de invoering van het stelsel van arbeidsduurvermindering moet worden meegedeeld in een apart scherm van de webapplicatie of in een apart functioneel blok. <\/p> <p>In wezen kan dit dus verschillen van het gemiddeld <a href=\"%{BASE_URL}%\/dmfa\/nl\/pagenotfound\">aantal uren van de maatpersoon<\/a> bij de defini\u00ebring van de tewerkstellingslijn, omdat hier de uren inhaalrust ingevolge een arbeidsduurvermindering wel worden opgenomen. Meer uitleg over de wijze van aangifte vindt u terug bij de bespreking van &apos;<a href=\"%{BASE_URL_CURRENT}%\/instructions\/fill_in_dmfa\/dmfa_fillinrules\/servicedatadeclaration\/declarationmethod_workerservices.html\">aangifte inhaalrust<\/a>&apos;. <br \/> <\/p> <p>De datum van inwerkingtreding van het stelsel moet eveneens worden meegedeeld. <\/p>",
  "institution": "institution:50e98b3835fcd2ca2cf279feebb4d842069ee83a",
  "is_searchable": true,
  "item_id": "3fb8ca216969b9db53e065c5a25c8e2fe2e137bd",
  "locale": "nl",
  "title": "De collectieve arbeidsduurvermindering en vierdagenweek",
  "title_short": "Collectieve arbeidsduurvermindering",
  "_sha1": "bc9a6a9c196a7547d6f5b814c9530b5fda8b7b6e",
  "_published_datetime": "2022-03-19T17:12:54+01:00"
}